YBS-Buddy Ürün Gereksinim Dokümanı (PRD)
Versiyon: 1.0
Tarih: 10 Temmuz 2025
Hazırlayan: [Cenker Gültekin , Berkay Demircanlı]

1. Giriş
Bu doküman, Yönetim Bilişim Sistemleri (YBS) öğrencilerine yönelik bir eğitim platformu olan "YBS-Buddy" uygulamasının gereksinimlerini detaylandırmaktadır. Amacımız, öğrencilerin kendi üniversitelerinin müfredatına özel içeriklere erişebildiği, ders çalışabildiği, sınavlara hazırlanabildiği ve kişisel notlarını yönetebildiği kapsamlı bir dijital asistan sunmaktır.

2. Genel Bakış
YBS-Buddy, YBS bölümünde okuyan üniversite öğrencileri için tasarlanmış, kişiselleştirilmiş bir öğrenme deneyimi sunan bir web uygulamasıdır. Uygulama, öğrencilerin akademik başarılarını artırmayı ve kariyer gelişimlerine destek olmayı hedeflemektedir.

3. Özellikler (Features)
3.1. HeadBar Özellikleri
Uygulamanın üst kısmında (Header Bar) bulunacak ana navigasyon menüsü ve özellikleri:

Anasayfa: Uygulamanın ana giriş noktası.

Ders Notları: Üniversite ve ders bazında notlara erişim.

Sınav Simülasyonu: Derslere özel sınavlara hazırlık modülü.

Kaynak Önerileri: Ders ve genel YBS kaynakları.

Bilgilendirme Alanı: Duyurular ve etkinlikler.

Mentor Alanı: Mentorluk ve soru-cevap platformu.

Not Alanı: Kullanıcıya özel not tutma alanı.

İlerleme Takibi: Öğrencinin platformdaki ilerlemesini gösteren panel.

Çapraz Disipliner İçerik: YBS'nin farklı alanlarla ilişkisini gösteren içerikler.

YBS Staj: (Şimdilik işlevsiz, sadece menüde yer alacak.)

Mezun Tavsiyesi: Mezunların ve akademisyenlerin tavsiyelerini içeren bölüm.

3.2. Detaylı Özellik Açıklamaları
3.2.1. Anasayfa
Amaç: Kullanıcıları uygulamaya tanıtmak, YBS hakkında temel bilgiler sunmak ve ana özelliklere yönlendirmek.

İçerik:

Başlık Alanı: "YBS-Buddy'ye Hoş Geldiniz!" ve uygulamanın amacını belirten kısa bir açıklama.

"YBS Nedir?" Bilgilendirme Alanı:

YBS'nin tanımı, kapsamı ve disiplinlerarası yapısı.

YBS'nin Türkiye'ye gelişi (yıl bilgisi).

Türkiye'deki YBS bölümü olan üniversite sayısı.

YBS mezunlarının kariyer olanakları ve sektördeki rolleri.

Görsel: "YBS Nedir?" bölümünü destekleyen, bilgilendirici ve çekici bir görsel.

Ekstra (Gelecek Özellik - Şimdilik Aksiyon Yok): Alan belirlemekte zorlananlar için yapay zeka destekli alan bulma platformu. Kişiyi tanımaya yönelik anketler yaparak öneriler sunar. Bu özellik şimdilik sadece bir yer tutucu olarak bulunacak, işlevsel olmayacak.

3.2.2. Ders Notları
Amaç: Öğrencilerin kendi üniversitelerine ve müfredatlarına özel ders notlarına erişimini sağlamak.

İşlevsellik:

Üniversite Seçimi: Kullanıcı, listeden kendi üniversitesini seçer.

Sınıf Seviyesi Seçimi: Kullanıcı, (1. Sınıf, 2. Sınıf vb.) sınıf seviyesini seçer.

Ders Seçimi: Seçilen üniversite ve sınıf seviyesine göre ilgili dersler listelenir ve kullanıcı dersi seçer.

Ders İçeriği Görüntüleme: Seçilen dersin müfredatı veya genel içeriği görüntülenebilir.

Eğitmen Notları: İlgili dersin hocasının adı belirtilerek, hocanın hazırladığı PDF formatındaki ders notları indirilebilir veya görüntülenebilir.

Kendi Notunu Tutma Alanı: Ders notlarını okurken veya incelerken, kullanıcının Notion benzeri bir arayüzde kendi kişisel notlarını alabileceği, düzenleyebileceği ve kaydedebileceği entegre bir alan.

AI Destekli Not Özetleme: Kullanıcının okuduğu ders notlarını veya kendi aldığı notları yapay zeka desteğiyle özetleme özelliği.

"Sınav Simülasyonu" Yönlendirme: İlgili dersin sınav simülasyonu sayfasına doğrudan geçiş sağlayan bir buton veya bağlantı.

3.2.3. Sınav Simülasyonu
Amaç: Öğrencileri YBS derslerinin sınavlarına hazırlamak, pratik yapma imkanı sunmak.

İşlevsellik:

Anasayfadan Tıklanırsa:

Kullanıcıdan Üniversite, Sınıf Seviyesi ve Ders seçimi istenir.

Seçilen dersin notları, simülasyon başlamadan önce bir önizleme (preview) olarak görüntülenebilir.

Sınav Türü Seçimi: Kullanıcı "Vize", "Final" veya "Hafta Aralığı Belirle" (örn: 1-5. haftalar arası konular) seçeneklerinden birini belirler.

Ders Notları Sayfasından Tıklanırsa:

Öğrencinin Ders Notları bölümünde en son baktığı veya işaretlediği ders otomatik olarak seçili gelir.

Seçilen dersin notları yine bir önizleme olarak görüntülenebilir.

Sınav Türü Seçimi: Kullanıcı "Vize", "Final" veya "Hafta Aralığı Belirle" seçeneklerinden birini belirler.

Soru Formatları: Çoktan seçmeli, doğru-yanlış, boşluk doldurma gibi farklı soru tipleri desteklenecektir.

Geri Bildirim: Sınav sonunda doğru/yanlış cevaplar ve çözümler gösterilir.

3.2.4. Not Tutma Alanı
Amaç: Kullanıcıların kişisel ders notlarını, projelerini ve fikirlerini düzenli bir şekilde saklamalarını sağlamak.

İşlevsellik:

Modüler Yapı: Anasayfadan bu alana geçildiğinde, notlar ders başlıklarına göre kümeler halinde düzenlenmiş, modüler ve estetik bir arayüzde sunulur.

Notion Benzeri Deneyim: Metin düzenleme, başlıklar, listeler, kod blokları gibi temel formatlama seçenekleri sunan zengin metin editörü.

Kaydetme/Düzenleme/Silme: Kullanıcı notlarını kaydedebilir, mevcut notları düzenleyebilir ve silebilir.

Arama/Filtreleme: Notlar arasında başlığa veya içeriğe göre arama yapma imkanı (gelecekteki geliştirme).

3.2.5. YBS Staj
Amaç: YBS öğrencilerine staj imkanları hakkında bilgi vermek.

İşlevsellik:

Anasayfada bir menü öğesi veya özellik kartı olarak yer alacak, ancak uygulamanın ilk versiyonunda herhangi bir işlevselliği olmayacak (null). Gelecekte iş ilanları ve staj duyuruları entegre edilebilir.

3.2.6. Mezun Tavsiyesi
Amaç: YBS mezunları ve akademisyenlerin deneyimlerini ve tavsiyelerini öğrencilerle paylaşabileceği bir platform sunmak.

İşlevsellik:

Blok Yapısı: Twitter benzeri kısa, öz ve bilgilendirici tavsiye blokları.

Kullanıcı Profilleri: Tavsiye veren mezun veya akademisyenin adını/profilini görüntüleyebilme.

Etkileşim (Gelecek Özellik): Beğenme, yorum yapma veya paylaşma gibi temel sosyal medya etkileşimleri (şimdilik sadece görüntüleme).

4. Kullanıcı Arayüzü (UI) ve Kullanıcı Deneyimi (UX) Hedefleri
Temiz ve Modern Tasarım: Tailwind CSS ile minimalist, göz yormayan ve modern bir arayüz.

Duyarlı Tasarım: Uygulama, mobil, tablet ve masaüstü cihazlarda sorunsuz çalışmalı ve tüm ekran boyutlarına uyum sağlamalıdır.

Kolay Navigasyon: Kullanıcıların istedikleri bölümlere hızlı ve sezgisel bir şekilde ulaşabilmesi.

Kişiselleştirme: Kullanıcıların kendi üniversitelerini seçerek ve notlarını özelleştirerek kişiselleştirilmiş bir deneyim yaşaması. Karanlık tema özelliği olsun.

Ek olarak: Uygulama glassmorphism ve apple tasarım dizaynına uygun olabilir. Modern ve profesyonel olsun. Renkler buna göre kullanılsın.

5. Teknik Gereksinimler
Frontend: React.js

Styling: Tailwind CSS

Backend/Veritabanı: Firebase (Authentication ve Firestore)

Dağıtım: Vercel